<div id="content2">

<h1>Як я можу додати продукт?</h1>

<p>Open Food Facts – це спільний проєкт, у котрий кожен громадянин може зробити свій внесок, додаючи або заповнюючи інформацію про продукт.</p>

<p>Ми стараємося пропонувати максимально зручний інтерфейс, щоб було легко та швидко додавати продукти. Ось кілька зображень, що показують кожен етап додавання продукту (з кількома хитрощами для швидшого виконання).</p>

<h2>Перш за все, зареєструйтеся на Open Food Facts та увійдіть.</h2>

<p>Якщо ви цього ще не зробили, то можете <a href="https://world.openfoodfacts.org/cgi/user.pl">зареєструватися за 30 секунд</a>.</p>

<h2>Сфотографуйте товар</h2>

<p>Фотографувати краще в такій послідовності:</p>

<ol>
<li>Штрих-код</li>
<li>Основна візуалізація товару: найкраще розмістити його на білій поверхні (аркуш паперу) і зробити знімок вертикально</li>
<li>Список інгредієнтів</li>
<li>Харчовий склад</li>
</ol>

<img src="/images/misc/ajout-produit-photo-face.jpg" alt="Сфотографуйте товар, при можливості на білому фоні" style="border:1px solid grey">

<p>Кілька порад щодо фотографування:</p>
<ol>
<li>Фотографуйте в портретному або альбомному режимі, ви зможете обрізати їх пізніше на веб-сайті.</li>
<li>Дотримуйтесь співвідношення сторін продукту.</li>
<li>Чим більше зображення сфокусовано, чим менше воно містить тіней і відблисків, тим краще.</li>
<li>Не «редагуйте» фотографії в програмному забезпеченні перед поданням їх на сайт (зміна розміру, обрізання, баланс білого тощо). Все це буде зроблено безпосередньо на сайті.</li>
</ol>

<h2>Додайте продукт</h2>

<p>У правій колонці ви знайдете посилання «Додати продукт».</p>

<img src="/images/misc/ajout-produit-code.png" alt="Додайте продукт, надіславши зображення зі штрих-кодом або ввівши штрих-код" style="border:1px solid grey">


<p>Надішліть фотографію, яка містить штрих-код, натиснувши на кнопку «Завантажити зображення».</p>

<img src="/images/misc/ajout-produit-code-photo.png" alt="Фото завантажується..." style="border:1px solid grey">



<p>Примітка для користувачів Chrome і Firefox: розмір фотографії автоматично змінюється до допустимого розміру, тому завантаження відбувається швидко навіть із камерою, роздільна здатність якої становить 20 мільйонів пікселів.</p>

<p>Штрих-код буде розпізнано автоматично, якщо зображення не надто розмите. Коли продукт вже є в базі даних, ви будете перенаправлені на сторінку продукту.
Після цього можна перевірити достовірність інформації. Якщо ваші фотографії кращі, не соромтесь редагувати продукт і завантажувати свої фотографії. Якщо продукт не існує, вам буде надано форму для введення інформації</p>

<h3>Надішліть основне візуальне фото товару</h3>

<img src="/images/misc/ajout-produit-envoyer-photo-face.png" alt="Менеджер зображень у формі додавання товару" style="border:1px solid grey">


<p>Натисніть «Додати фотографію», щоб додати її, якщо ви вже завантажили фотографію, яка містить штрих-код і основний візуальний елемент на попередньому кроці.</p>

<img src="/images/misc/ajout-produit-redresser.jpg" alt="Ви можете почати коригувати вашу фотографію шляхом обрізання, обертання або налаштування кольорів." style="border:1px solid grey">


<p>Якщо потрібно, ви можете виправити зображення за допомогою кнопок повороту вліво/вправо.</p>

<p>Обріжте продукт в межах зображення, «клацнувши та перетягнувши» мишкою, потім натисніть «Перевірити та/або змінити розмір зображення».</p>

<img src="/images/misc/ajout-produit-recadrer.jpg" alt="Ви можете обрізати ваше фото." style="border:1px solid grey">


<p>Якщо фотографію зроблено на білому фоні, спробуйте "Фото на білому фоні: видалити тло", який злегка зафарбовує краї фотографії та покращує кольори.</p>

<p>Фотографія із знятою галочкою:</p>

<img src="/images/misc/ajout-produit-photo.jpg" alt="Фотографія продукту без корекції кольору" style="border:1px solid grey">


<p>Фотографія із поставленою галочкою:</p>

<img src="/images/misc/ajout-produit-photo-sans-fond.jpg" alt="Фотографія продукту з корекцією кольору" style="border:1px solid grey">



<p>Результат залежить від кількості тіні. Зберігайте оригінальне фото, якщо кольори занадто насичені.</p>

<h3>Додайте інформацію про продукт</h3>

<img src="/images/misc/ajout-produit-caracteristiques.png" alt="Форма додавання товару із заповненими значеннями" style="border:1px solid grey;">


<p>Назва продукту - це та, яка вказана на пакуванні.</p>

<p>Загальна назва — це «законна» назва продукту без вказівки бренду. Зазвичай також міститься на пакуванні</p>

<p>Поля «Пакування», «Бренди», «Категорії», «Походження», «Етикетки» – це списки ключових слів (теги), за якими буде посилатися товар. Ці ключові слова можна ввести через кому або натиснувши клавішу Enter.</p>

<p>Ви можете ввести всі ключові слова, які, на вашу думку, є релевантними (перевірити вже перераховані продукти). Коли кількість товарів у базі стане більш значною, ми зможемо посортувати всі ключові слова та створити дерево категорій та відповідності між кількома написаннями («пампушка» і «пончик») тощо. Ми також можемо одразу запропонувати пропозиції (набравши кілька літер) для брендів тощо.</p>

<h3>Надішліть фото інгредієнтів</h3>

<img src="/images/misc/ajout-produit-ingredients.jpg" alt="Програма керування фотографії для встановлення відповідності її інгредієнтів" style="border:1px solid grey">


<p>Що стосується іншої фотографії, завантажте фотографію зі списком інгредієнтів.</p>

<img src="/images/misc/ajout-produit-ingredients-cadre.jpg" alt="Обрізані фотографії інгредієнтів, готові до перевірки" style="border:1px solid grey">


<p>Обріжте, щоб лише список інгредієнтів залишався видимим, і натисніть «Перевірити та/або змінити розмір зображення».</p>

<img src="/images/misc/ajout-produit-ingredients-extraire.jpg" alt="Обрізаний так, щоб лише список інгредієнтів залишався видимим, готовий до автоматичного вилучення тексту" style="border:1px solid grey">


<p>Ви можете уникнути введення списку інгредієнтів натиснувши «Витягнути інгредієнти з зображення». Функція розпізнавання працює краще, коли зображення чітке, а текст лінійний. В іншому випадку, якщо текст викривлений (наприклад, фото банки) або якщо фон неоднорідний, інгредієнти зазвичай не розпізнаються.</p>

<img src="/images/misc/ajout-produit-ingredients-texte.png" alt="Виконано автоматичне вилучення тексту. Тепер ви повинні перевірити це." style="border:1px solid grey">


<p>З цим продуктом функція розпізнавання працює відмінно ("а" розпізнається як "1"). Автоматично витягнутий текст часто потребує корегування.</p>

<p>Це автоматичне розпізнавання має вдосконалюватися з часом: чим більше у нас продуктів, тим кращим буде словник інгредієнтів, які ми можемо створити, щоб допомогти алгоритму розпізнавання тексту.</p>

<p>Далі введіть інформацію про потенційні алергени «Залишки» в продуктах. Ця інформація є дуже важливою, а іноді й життєво важливою для алергіків.</p>

<img src="/images/misc/ajout-produit-ingredients-traces.png" alt="Обов’язково заповніть усі пункти, не забуваючи жодного." style="border:1px solid grey">



<h3>Надішліть фотографію з інформацією про оцінку поживності</h3>

<p>Ми спостерігаємо все більше і більше продуктів, які вказують на поживний склад на пакуванні. Що стосується інгредієнтів, завантажте та оптимізуйте відповідну картинку.</p>

<img src="/images/misc/ajout-produit-photo-nutrition.jpg" alt="Правильно обрізане фото таблиці поживних продуктів харчування." style="border:1px solid grey">



<p>Таблиці поживних харчових продуктів розпізнати складніше, ніж список інгредієнтів, тому він ще не автоматизований.</p>

<p>Наразі ми надаємо список найчастіше перерахованих поживних речовин із загальною одиницею кількості.</p>

<img src="/images/misc/ajout-produit-nutrition-tableau.png" alt="Ви можете ввести всі ці поживні речовини, що ви бачите на фотографії." style="border:1px solid grey">


<p>Європейське законодавство дозволяє виробникам перераховувати інші поживні речовини (зокрема вітаміни та мінерали). Якщо вони вказані на пакуванні, ви можете додати їх до останнього рядка таблиці. Набравши перші кілька літер, ви отримаєте контекстний список з відповідними поживними речовинами та найпоширенішими відповідними одиницями (наприклад, мг для вітаміну С). Якщо ви не можете знайти поживну речовину, ви можете ввести її повністю</p>

<img src="/images/misc/ajout-produit-nutrition-vitamines.png" alt="Ви можете додати більше поживних речовин, які не відображаються за замовчуванням у формі редагування." style="border:1px solid grey">



<h3>Збережіть продукт</h3>

<p>Тепер потрібно лише натиснути кнопку «Зберегти».</p>

<p>Дякуємо заздалегідь за всі продукти, які ви внесете в базу даних!</p>

<p>Готові до свого першого продукту? До зустрічі у верхньому правому куті сторінки.</p>
</div>
