<div id="content2">

<h1>Hvordan kan jeg legge til et produkt?</h1>

<p>Open Food Facts er et samarbeidsprosjekt hvor hver enkelt person kan bidra ved å legge til eller fullføre produktinformasjon.</p>

<p>Vi prøver å tilby det mest brukervennlige grensesnittet for å gjøre det enkelt og raskt å legge til produkter. Her er noen bilder med hvert stadium involvert i å legge til et produkt (med noen få triks for å gå raskere.)</p>

<h2>Først og fremst, registrer deg på Open Food Facts og logg inn.</h2>

<p>Dersom du ikke har gjort det enda, kan du <a href="https://world-nb.openfoodfacts.org/cgi/user.pl">registrere deg på kun 30 sekunder</a>.</p>

<h2>Ta bilder av produktet</h2>

<p>Bildene tas best i følgende rekkefølge:</p>

<ol>
<li>Strekkoden</li>
<li>Produktets hovedbilde: Det er best å plassere det på en hvit overflate (f.eks. et papirark) og ta bildet vertikalt</li>
<li>Ingredienslisten</li>
<li>Ernæringstabellen</li>
</ol>

<img src="/images/misc/ajout-produit-photo-face.jpg" alt="Ta et bilde av produktet, på hvit bakgrunn om mulig" style="border:1px solid grey">

<p>Noen tips til bildetaking:</p>
<ol>
<li>Ta bilder i stående eller liggende modus, du kan beskjære dem senere på nettstedet.</li>
<li>Respekter størrelsesforholdene til produktet.</li>
<li>Jo mer bildet er fokusert, jo mindre skygger og refleksjoner det er, jo bedre er bildet.</li>
<li>Ikke "omarbeid" bildene i programmer før du sender dem inn på nettstedet (størrelsesendring, beskjæring, fargebalanse osv.). Alt dette vil gjøres direkte på siden.</li>
</ol>

<h2>Legg til produktet</h2>

<p>Du finner en "Legg til et produkt"-lenke i høyre kolonne.</p>

<img src="/images/misc/ajout-produit-code.png" alt="Legg til et produkt ved å sende inn et bilde med en strekkode, eller ved å skrive inn strekkoden" style="border:1px solid grey">


<p>Send inn bildet som inneholder strekkoden ved å klikke på knappen "Last opp bilde".</p>

<img src="/images/misc/ajout-produit-code-photo.png" alt="Bildet lastes opp..." style="border:1px solid grey">



<p>Merknad for Chrome- og Firefox-brukere: bildet endres automatisk til en passende størrelse, derfor går opplastning fort selv med et kamera på 20 millioner piksler.</p>

<p>Strekkoden gjenkjennes automatisk hvis bildet er skarpt nok. Når produktet allerede er i databasen, vil du bli omdirigert til produktsiden.
Deretter kan du sjekke nøyaktigheten til informasjonen. Dersom du mener at dine bilder er bedre, ikke nøl med å redigere produktet og laste opp dine egne. Dersom produktet ikke allerede eksisterer, vil du få et skjema for å legge inn informasjonen</p>

<h3>Send inn produktets hovedbilde</h3>

<img src="/images/misc/ajout-produit-envoyer-photo-face.png" alt="Bildebehandler i produkt-tilleggsskjemaet" style="border:1px solid grey">


<p>Klikk på "Legg til bilde" for å legge det til, unntatt hvis du allerede har lastet opp et bilde som inneholder både strekkoden og hovedbildet under det forrige trinnet.</p>

<img src="/images/misc/ajout-produit-redresser.jpg" alt="Du kan begynne å justere bildet ditt ved å beskjære, rotere eller fargekorrigere det." style="border:1px solid grey">


<p>Om nødvendig kan du korrigere bildet med roteringsknappene.</p>

<p>Beskjær produktet innenfor bildet ved å "klikke og dra" med musa, for å så trykke "Validér og/eller endre størrelse på bildet".</p>

<img src="/images/misc/ajout-produit-recadrer.jpg" alt="Du kan beskjære bildet ditt." style="border:1px solid grey">


<p>Hvis det er gjort på hvit bakgrunn, prøv "Foto på hvit bakgrunn: prøv å fjerne bakgrunnen" som gråner kantene på bildet og forbedrer fargene.</p>

<p>Bilde hvor boksen er ukrysset:</p>

<img src="/images/misc/ajout-produit-photo.jpg" alt="Produktbilde uten fargekorrigering" style="border:1px solid grey">


<p>Bilde hvor boksen er krysset av:</p>

<img src="/images/misc/ajout-produit-photo-sans-fond.jpg" alt="Produktbilde med fargekorrigering" style="border:1px solid grey">



<p>Resultatet avhenger av mengden skygger, behold originalbildet dersom fargene er for mettede.</p>

<h3>Legg til produktinformasjon</h3>

<img src="/images/misc/ajout-produit-caracteristiques.png" alt="Produkt-tilleggsskjema med utfylte verdier" style="border:1px solid grey;">


<p>Produktnavnet er det som står på emballasjen.</p>

<p>Det generiske navnet er det "lovlige" produktnavnet, uten angivelse av merke. Det finnes vanligvis også på emballasjen</p>

<p>Feltene "Emballasje", "Merker", "Kategorier", "Opprinnelse", "Etiketter" er nøkkelordlister (tagger) som produktet vil bli referert under. Du kan skrive inn disse nøkkelordene atskilt med komma eller ved å trykke enter.</p>

<p>Du kan fylle inn alle nøkkelordene du mener er relevante (sjekk produktene som allerede er oppført). Når antallet produkter i databasen blir mer betydelig, kan vi sortere gjennom alle nøkkelordene og lage et kategori-tre og samsvar mellom flere stavemåter ("doughnut" og "donut"), osv. Vi kan også gi forslag i farta (ved å skrive noen bokstaver) for merker osv.</p>

<h3>Send inn ingrediensbilde</h3>

<img src="/images/misc/ajout-produit-ingredients.jpg" alt="Bildebehandler for å velge et passende ingrediensbilde" style="border:1px solid grey">


<p>Som med det andre bildet, last opp det med ingredienslista.</p>

<img src="/images/misc/ajout-produit-ingredients-cadre.jpg" alt="Beskjært ingrediensbilde, klart til å valideres" style="border:1px solid grey">


<p>Beskjær det slik at kun ingredienslista er synlig og trykk "Valider og/eller endre størrelse på bilde".</p>

<img src="/images/misc/ajout-produit-ingredients-extraire.jpg" alt="Beskjært slik at kun ingredienslista er synlig, klart for automatisk tekstuthenting" style="border:1px solid grey">


<p>Du kan unngå å skrive inn ingredienslista med "Hent ut ingrediensene fra bildet". Gjenkjenning fungerer bedre når bildet er skarpt og teksten er rett. Dersom teksten er bøyd (for eksempel ved bilde av en boks) eller hvis bakgrunnen ikke er ensartet, blir ikke ingrediensene vanligvis gjenkjent.</p>

<img src="/images/misc/ajout-produit-ingredients-texte.png" alt="Den automatiske tekstuthentingen har blitt utført. Det er nå opp til deg å sjekke det." style="border:1px solid grey">


<p>Med dette produktet er gjenkjennelsen nesten perfekt (en "a" som har blitt gjenkjent som en "1"). Teksten som automatisk hentes ut trenger ofte korrigering.</p>

<p>Den automatiske gjenkjenningen burde bli forbedret med tiden: jo flere produkter vi har, jo bedre blir ordboka over ingredienser som vi genererer for å hjelpe tekstgjenkjenningsalgoritmen.</p>

<p>Fyll deretter inn mulige "spor" etter allergener i produktene. Denne informasjonen er svært viktig og noen ganger helt avgjørende for allergikere.</p>

<img src="/images/misc/ajout-produit-ingredients-traces.png" alt="Sørg for å fylle inn alle sporene, uten å glemme noen." style="border:1px solid grey">



<h3>Send inn bilde med ernæringsinformasjon</h3>

<p>Vi ser stadig flere produkter som viser til næringssammensetningen på emballasjen. Akkurat som med ingrediensene, laster du opp og optimaliserer det tilsvarende bildet.</p>

<img src="/images/misc/ajout-produit-photo-nutrition.jpg" alt="Et korrekt beskjært bilde av en ernæringstabell." style="border:1px solid grey">



<p>Ernæringstabeller er vanskeligere å kjenne igjen enn ingredienslista, derfor er ikke dette automatisert enda.</p>

<p>For øyeblikket tilbyr vi en liste over de mest oppførte næringsstoffene med deres vanlige mengdeenhet.</p>

<img src="/images/misc/ajout-produit-nutrition-tableau.png" alt="Du kan skrive inn alle de ulike næringsstoffene du ser på bildet." style="border:1px solid grey">


<p>Den europeiske lovgivningen tillater produsenter å liste opp andre næringsstoffer (særlig vitaminer og mineraler). Dersom de er oppført på emballasjen, kan du legge dem til i siste linje av tabellen. Ved å skrive de første bokstavene vil du få opp en nedtrekkbar liste med de tilsvarende næringsstoffene og de vanligste tilsvarende enhetene (for eksempel mg for vitamin C). Hvis du ikke finner næringsstoffet, kan du skrive det ut i sin helhet</p>

<img src="/images/misc/ajout-produit-nutrition-vitamines.png" alt="Du kan legge til ekstra næringsstoffer som ikke vises som standard i redigeringsskjemaet." style="border:1px solid grey">



<h3>Lagre produktet</h3>

<p>Nå trenger du bare å trykke på "Lagre"-knappen.</p>

<p>Takk på forhånd for alle produktene du kommer til å bidra med til databasen!</p>

<p>Klar for ditt første produkt? Vi sees øverst til høyre på denne siden.</p>
</div>
