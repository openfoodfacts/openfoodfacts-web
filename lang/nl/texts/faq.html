<h1>Veelgestelde Vragen</h1>

<p>Hier zijn enkele antwoorden op de meest gestelde vragen. Als je nog een vraag hebt, mail deze dan naar <a href="mailto:contact@openfoodfacts.org">contact@openfoodfacts.org</a></p>


<ul>
<li><a href="#contact_the_team">Hoe kan ik contact opnemen met het Open Food Facts-team, vragen stellen of suggesties doen?</a></li>
<li><a href="#data_verification">Zijn de gegevens over producten geverifieerd?</a></li>
<li><a href="#pictures_and_data_from_other_sites">Kan ik productfoto's of gegevens toevoegen van de site van de fabrikant, winkelsites of andere sites?</a></li>
<li><a href="#adding_my_products">Ik ben een voedingsmiddelenfabrikant, kan ik mijn eigen producten toevoegen?</a></li>
<li><a href="#difference_with_other_services">Wat is het verschil met andere websites, diensten en mobiele applicaties die het al mogelijk maken om informatie over voedselproducten te bekijken?</a></li>
<li><a href="#economic_model">Wat is het economische model van Open Food Facts?</a></li>
</ul>



<h2 id="contact_the_team">Hoe kan ik contact opnemen met het Open Food Facts-team, vragen stellen of suggesties doen?</h2>

<p>U kunt vragen stellen of suggesties doen op het <a href="https://openfoodfacts.uservoice.com/">Ideeënforum</a> of neem contact met ons op per e-mail: contact@openfoodfacts.org</p>




<h2 id="data_verification">Zijn de gegevens over producten geverifieerd?</h2>

<p>De informatie en gegevens worden ingevoerd door de bijdragers van Open Food Facts. De bijdragers sturen ook foto's van het product, de labels, ingrediëntenlijst en voedingswaardentabel.
Bij twijfel kunnen bezoekers de nauwkeurigheid aan de hand van deze foto's controleren en als er een fout is deze ter plekke corrigeren.</p>

<p>Om mogelijke fouten beter te detecteren, zullen we geleidelijk geautomatiseerde controles toevoegen. bijvoorbeeld als de voedingsfeiten van een product sterk verschillen van producten van dezelfde categorie, kan dit een fout zijn. Als de voedingwaarden samen meer dan 100% bedragen, is het zeker een fout.</p>

<p>Tot slot sturen veel producenten ons foto's en gegevens over hun producten via ons Platform voor Producenten. Als je een Producent bent, neem dan <a href="mailto:producers@openfoodfacts.org">contact met ons op</a></p>


<h2 id="pictures_and_data_from_other_sites">Kan ik productfoto's of gegevens toevoegen van de site van de fabrikant, winkelsites of andere sites?</h2>

<p>Waarschijnlijk niet. Vrijwel alle andere sites verbieden reproductie en hergebruik van hun gegevens en afbeeldingen, en dat is eigenlijk de reden waarom we Open Food Facts hebben gemaakt: om al deze gegevens voor iedereen en voor elk gebruik beschikbaar te maken.</p>


<p>Om juridische problemen te voorkomen, vragen we bijdragers daarom om alleen foto's toe te voegen die ze zelf hebben gemaakt en alleen gegevens toe te voegen die afkomstig zijn van de verpakking en het label van het product.</p>

<h2 id="adding_my_products">Ik ben een voedingsmiddelenfabrikant, kan ik mijn eigen producten toevoegen?</h2>

<p>Ja! De enige voorwaarde is het accepteren dat de gegevens en de afbeeldingen beschikbaar worden gesteld onder een open licentie. (zie de <a href="https://en.openfoodfacts.org/terms-of-use#contribution">bijdragevoorwaarden</a>)</p>

<p>We hebben een gratis platform ontwikkeld om je gemakkelijk foto's en gegevens over je producten te laten importeren, ongeacht je grootte. 
Hiermee kan je complete en up-to-date gegevens en visuals importeren in Open Food Facts die zichtbaar zullen zijn in meer dan 100 andere Nutri-apps. Bovendien biedt het platform suggesties om de Nutri-Score van jouw producten te verbeteren. 

Neem contact met ons op om te bespreken hoe we verder kunnen gaan: <a href="mailto:producers@openfoodfacts.org">producers@openfoodfacts.org</a></p>


<h2 id="difference_with_other_services">Wat is het verschil met andere websites, diensten en mobiele applicaties die het al mogelijk maken om informatie over voedselproducten te bekijken?</h2>

<p>Het belangrijkste verschil is voor ons een cruciaal verschil: onze gegevens zijn vrij beschikbaar voor iedereen en voor elk gebruik. Dat heet open data.</p>

<p>Bijna alle andere sites, services en applicaties verbieden anderen om hun gegevens te reproduceren en opnieuw te gebruiken. Integendeel, ze houden het angstvallig voor zichzelf. In bijna alle gevallen verbieden hun gebruiksvoorwaarden expliciet niet-persoonlijk gebruik en extractie van alle gegevens of delen van de gegevens.</p>

<p>Wij zijn van mening dat informatie over levensmiddelen te belangrijk en nuttig is om deze in een afgesloten omgeving te houden. Dus toen we in 2012 met het Open Food Facts-project en de mobiele app begonnen, hebben we besloten om precies het tegenovergestelde te doen: niet alleen staan we gebruik en hergebruik van onze database toe, gratis en zonder kosten, voor iedereen en voor alle doeleinden (inclusief commercieel), maar we moedigen het ook aan!</p>

<p>Het openbaar maken van de gegevens (wat bekend staat als <i>open data</i>) stelt wereldwijd individuen, verenigingen, bedrijven, onderzoekers etc. in staat om toepassingen te ontwikkelen en onderzoeksvragen te stellen, die wij nooit bedacht zouden kunnen hebben.</p>



<h2 id="economic_model">Wat is het economische model van Open Food Facts?</h2>

<p>Bijdragers zijn vrijwilligers. Hun bijdragen worden verzameld in een open database die voor iedereen en voor alle doeleinden gebruikt kan worden.
(zie de <a href="https://en.openfoodfacts.org/terms-of-use#reuse">Hergebruiksvoorwaarden</a>)</p>

<p>Iedereen (inclusief maar niet beperkt tot Open Food Facts bijdragers en makers) kan de gegevens dus herdistribueren en/of hergebruiken om websites te bouwen, diensten te leveren, software te maken, voor mobiele applicaties, of het schrijven van artikelen en studies. Ze zijn vrij om het resulterende werk vrij beschikbaar te stellen, te verkopen of er geld mee te verdienen (bijvoorbeeld met advertenties), zolang ze de voorwaarden voor hergebruik respecteren.</p>

<p>We zijn ook strikt onafhankelijk van de voedingsindustrie en alle diensten en software die we bouwen worden gratis aangeboden. Ons platform voor producenten is bijvoorbeeld volledig gratis, en daar zijn we des te meer blij mee omdat we denken dat het hen kan helpen hun producten te verbeteren. 


<p>&nbsp;</p>
