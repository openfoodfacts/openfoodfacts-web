<h1>החזון, היעדים, הערכים והתכניות של Open Food Facts</h1>

Open Food Facts היא קהילה גלובלית עם מתנדבים מכל רחבי העולם. היא נתמכת על ידי ארגון ללא מטרות רווח מפריז.

<h2>חזון</h2>

<p>כל אחד ואחת יכול לשפר את מערכת המזון, עבורם ועבור אחרים.</p>

<h2>יעדים</h2>

<p>אספקת נתונים, ידע, כלים ותמיכה באופן פתוח לכולם כדי להעצים אותם ולהעניק את ההשפעה החיובית ביותר על מערכת המזון.</p>
<ul>
<li>כדי שהצרכנים יבחרו מזון בצורה יותר מושכלת.</li>
<li>כדי שיצרני המזון יזהו דרכים לשפר את איכות המוצרים שלהם ויקבלו עידוד לשפר אותם.</li>
<li>למדענים כדי לשפר את הידע המצרפי של ההשפעות ארוכות הטווח של המזון שאנו אוכלים על הבריאות שלנו, הסביבה והחברה.</li>
<li>כדי שמדינות תוכלנה להחליט על מדיניות בריאה ותסייע לאמץ אותה.</li>
<li>כדי שאנשים פרטיים, אקדמאים, עמותות ללא מטרות רווח, סטרטאפים וחברות ידעו לתת מענה לבעיות במערכת המזון ולהטמיע את הפתרונות בכל רחבי העולם.</li>
</ul>

<h2>ערכים</h2>

<p>אנו מונחים על ידי החתירה לטובת הכלל.</p>

<p>כדי להבטיח שלא נסטה מטובת הכלל, Open Food Facts הוא ארגון עצמאי, ללא מטרות רווח, שיתופי ומונע על ידי קהילה.</p>

<p>כדי להבטיח את טובת הכלל בצורה המיטבית, כל מה שאנחנו מייצרים זמין לשימוש חוזר למען הכלל: כל הנתונים שלנו פתוחים והכל התכנה שלנו היא בקוד בפתוח.</p>

<h2>תכניות</h2>

<h3>1. לבנות שקיפות עם מסד הנתונים Open Food Facts וקהילת המתנדבים והגוזרים התוססת שלו</h3>

<p><a href="https://world.openfoodfacts.org">מסד הנתונים Open Food Facts</a> והקהילה שיוצרת וגוזרת היא היסוד לכל מה שאנחנו עושים. מסד הנתונים השיתופי, החופשי והפתוח שלנו של מוצרי מזון מכונה לעתים קרובות הוויקיפדיה של מוצרי המזון ורבים מהמשתמשים ומהגוזרים קוראים לזה „אוצר בלום”. אנחנו קוראים לזה טובת הכלל. זה אוצר, אבל אוצר שערכו עולה כשהוא משותף בחופשיות עם העולם.</p>

<p><strong>השקיפות שאנו בונים משנה את כללי המשחק בכל הנוגע לשיפור מערכת המזון.</strong>
שקיפות מאפשרת החלטות אישיות וקהילתיות בצורה טובה יותר, מעודדת צורות עבודה יעילות יותר ומניעה תהליכי שיפור ומייעלת בנייה והטמעה של פתרונות.</p>

<h3>2. עידוד חינוך עם אתר Open Food Facts והיישומים ומגוון השירותים שמאפשרים לאחרים ליצור</h3>

<p><strong>ההשפעה המיידית של שקיפות היא שנתוני המוצרים יכולים להפוך למידע שמעודד פעולה שצרכנים יכולים לנקוט כדי לקבל החלטות יותר מודעות.</strong></p>

<p>אנו מנגישים את המידע הזה דרך<a href="https://world.openfoodfacts.org/"> האתר</a> ו<a href="https://world.openfoodfacts.org/open-food-facts-mobile-app">היישומונים</a> של Open Food Facts בהם משתמשים למעלה ממיליוני אנשים בחודש. כמו כן, אנחנו מעמידים את המידע הזה בכפוף להקשר שלו, כדי להסביר מה המשמעות שלו ולמה הוא חשוב (לבריאות, לאיכות הסביבה ו/או לחברה) וכיצד צרכנים יכולים להשתמש בו.</p>

<p>כל נתוני המוצרים שאנו אוספים והמידע שאנו גוזרים נגיש לקהל הרחב בצורה חופשית ופתוחה וכבר למעלה מ־100 יישומונים ושירותים של גופי צד־שלישי משתמשים בהם כדי ליידע ולחנך עוד צרכנים רבים במגוון דרכים שונות.</p>

<h3>3. מובילים שיפורים באיכות המזון עם הפלטפורמה ליצרנים</h3>

<p><strong>שקיפות מסייעת ליצרנים למדוד את איכות המוצרים שלהם ולמצוא דרכים לשפר אותם.</strong></p>

<p>יצרנים יכולים להשתמש ב<a href="https://world.pro.openfoodfacts.org/">פלטפורמה החופשית שלנו ליצרנים</a> כדי לפרסם נתונים על המוצרים שלכם, לקבל דוחות על האיכות התזונתית ועל ההשפעה על איכות הסביבה, לצד עצות על שינויים חיוביים שניתן לעשות.</p>

<p>שקיפות גם מעודדת את היצרנים לשפר את המוצרים שלהם ולהתחרות יותר על האיכות שלהם. תודות לשקיפות, שיטות העבודה המומלצות ידועות לכולם ומאומצות בצורה יותר נרחבת.</p>

<h3>4. מדע מתקדם עם מדע פתוח ומדע אזרחי</h3>

<p>ההשפעה של ההחלטות האישיות והכלליות שאנו מקבלים על איזה מזון לרכוש וכיצד להכין אותו, תלויה ישירות בידע המדעי עליהם אנו מבססים אותה.</p>

<p><strong>שקיפות מאיצה את המחקר המדעי ואת שיתופי הפעולה לרכישת ידע חדש.</strong></p>

<p>מסד הנתונים Open Food Facts הוא משאב ייחודי בינלאומי שמשמש מדענים לחקור את ההשפעות ארוכות הטווח של המזון שאנו צורכים ולהעריך כלים כגון מערכות דירוג כדי ליידע על הצריכה ולעודד שיפורים במוצרים.</p>

<p>בנוסף להנגשת נתוני מוצרים גולמיים באופן חופשי לכל המדענים ברחבי העולם, אנו בונים ומנתחים את הנתונים כדי להפוך אותם לשימושיים באופן מיידי עבור המחקרים שלהם. אנו עובדים גם ישירות מול צוותי מחקר כדי להבין איך נוכל לענות על צורכיהם וכדי לוודא שתוצאות המחקר שלהם יהיו זמינים מיידית לכל שאר החוקרים.</p>

