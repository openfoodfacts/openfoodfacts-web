<h1>שאלות ותשובות נפוצות</h1>

<p>להלן מספר תשובות לשאלות הנפוצות ביותר. אם יש לך שאלות נוספות ניתן לשלוח הודעה אל <a href="mailto:contact@openfoodfacts.org">contact@openfoodfacts.org</a></p>


<ul>
<li><a href="#contact_the_team">איך אפשר ליצור קשר עם הצוות של Open Food Facts כדי לשאול שאלות או להציע הצעות?</a></li>
<li><a href="#data_verification">האם המידע והנתונים על המוצרים עוברים אימות?</a></li>
<li><a href="#pictures_and_data_from_other_sites">אפשר להוסיף תמונות או נתונים מהאתר של היצרן, אתרי הקניות או אתרים אחרים?</a></li>
<li><a href="#adding_my_products">אני יצרן מוצרי מזון, אוכל להוסיף את המוצרים שלי?</a></li>
<li><a href="#difference_with_other_services">מה ההבדל ביניכם לבין אתרים, שירותים ויישומונים מגוונים לנייד שכבר מאפשרים לצפות בפרטים על מוצרי מזון?</a></li>
<li><a href="#economic_model">מה המודל הכלכלי של Open Food Facts?</a></li>
</ul>



<h2 id="contact_the_team">איך אפשר ליצור קשר עם הצוות של Open Food Facts כדי לשאול שאלות או להציע הצעות?</h2>

<p>ניתן לשאול שאלות או להציע הצעות ב<a href="https://openfoodfacts.uservoice.com/">פורום הרעיונות</a> או ליצור קשר בדוא״ל: contact@openfoodfacts.org</p>




<h2 id="data_verification">האם המידע והנתונים על המוצרים עוברים אימות?</h2>

<p>המידע והנתונים שנשלחים על ידי מתנדבי Open Food Facts. המתנדבים גם שולחים תמונות של המוצר, התוויות שלו, רשימת הרכיבים והטבלה התזונתית שלו.
במקרה של ספק, מבקרים יכולים לבדוק את הדיוק בעצמם ואם יש שגיאה, הם יכולים לתקן אותה במקום.</p>

<p>כדי לזהות שגיאות אפשריות בקלות, אנו מוסיפים בדיקות אוטומטיות בהדרגה. למשל, אם העובדות התזונתיות של מוצר שונות מהותית ממוצרים מאותה הקטגוריה, זאת עלולה להיות טעות. אם חומרי ההזנה מצטברים לכמות של למעלה מ־100% אין ספק שמדובר בטעות.</p>

<p>בסיכומו של דבר, יצרנים רבים שולחים לנו תמונות ונתונים על המוצרים שלהם באמצעות הפלטפורמה ליצרנים. יצרנים, מוזמנים <a href="mailto:producers@openfoodfacts.org">לפנות אלינו</a></p>


<h2 id="pictures_and_data_from_other_sites">אפשר להוסיף תמונות או נתונים מהאתר של היצרן, אתרי הקניות או אתרים אחרים?</h2>

<p>סביר להניח שלא. כמעט כל האתרים האחרים אוסרים להפיק מחדש או לגזור נתונים ותמונות וזאת למעשה גם הסיבה שבגללה הקמנו את Open Food Facts: להנגיש את כל הנתונים האלו לכולם ולכל מטרה.</p>


<p>כדי להימנע מתסבוכת משפטית, אנו מבקשים מהמתנדבים לצרף תמונות שצולמו על ידם בלבד ורק נתונים שמופיעים על אריזת המוצר והתוויות השונות שלו.</p>

<h2 id="adding_my_products">אני יצרן מוצרי מזון, אוכל להוסיף את המוצרים שלי?</h2>

<p>כן! התנאי היחידי הוא לאשר שהנתונים והתמונות יהיו זמינים תחת רישיון פתוח. (להלן <a href="https://en.openfoodfacts.org/terms-of-use#contribution">תנאי התרומה</a>)</p>

<p>פיתחנו פלטפורמה חופשית כדי לאפשר לך לייבא תמונות ונתונים על המוצרים שלך בקלות, ללא תלות בגודל שלך. 
היא תאפשר לך לייבא נתונים מלאים ועדכניים לצד מיצגים חזותיים ל־Open Food Facts שיופיעו בפני למעלה מ־100 יישומוני תזונה נוספים. נוסף על כך, הפלטפורמה מספקת הצעות לשיפור ה־Nutri-Score של המוצרים שלך. 

ניתן ליצור אתנו קשר כדי לדון כיצד עלינו להמשיך: <a href="mailto:producers@openfoodfacts.org">producers@openfoodfacts.org</a></p>


<h2 id="difference_with_other_services">מה ההבדל ביניכם לבין אתרים, שירותים ויישומונים מגוונים לנייד שכבר מאפשרים לצפות בפרטים על מוצרי מזון?</h2>

<p>ההבדל העיקרי הוא קריטי בעינינו: הנתונים שלנו זמינים באופן חופשי לכולם ולכל מטרה שהיא. זה מה שנקרא נתונים פתוחים.</p>

<p>כמעט כל האתרים, השירותים ויישומוני הנייד האחרים אוסרים על הציבור להפיץ מחדש או לגזור את הנתונים שלהם. להפך, הם שומרים אותם לעצמם בקנאות. כמעט בכל המקרים, תנאי השירות שלהם אוסרים במפורש שימוש שאינו אישי וחילוץ הנתונים או חלקים מהנתונים.</p>

<p>אנו רואים במידע על מוצרי המזון כמשהו חשוב ושימושי מכדי לשמור אותו נעול בכספת. לכן, כשהקמנו את מיזם Open Food Facts ואת היישומון לניידים, עוד ב־2012, החלטנו לעשות את ההפך המוחלט: לא רק שאנו מאפשרי להשתמש ולגזור ממסד הנתונים שלנו באופן חופשי וללא עלות לכל אחד ולכל מטרה (כולל מסחרית), אנו גם מעודדים זאת!</p>

<p>העמדת הנתונים לטובת הכלל (מוכר יותר בשם <i>נתונים פתוחים</i>) מאפשר לאנשים פרטיים, ארגונים, חברות חוקרים ועוד, מכל רחבי העולם לשתף פעולה ולפתח יישומים לנתונים שכנראה שאנו לא נצליח להמציא אף פעם.</p>



<h2 id="economic_model">מה המודל הכלכלי של Open Food Facts</h2>

<p>תרומה בהתנדבות. התרומות של המתנדבים נאספות במסד נתונים פתוח בו כולם יכולים להשתמש לכל מטרה שהיא.
(להלן <a href="https://en.openfoodfacts.org/terms-of-use#reuse">תנאי הגזירה</a>)</p>

<p>כולם (לרבות, אך ללא הגבלה למתנדבי ויוצרי Open Food Facts) יכולים להפיץ מחדש ו/או לגזור את הנתונים כדי לבנות אתרים, שירותים, תכנה, יישומונים לניידים או לכתיבת מאמרים ומחקרים. כולם רשאים ליצור עבודות בין אם בחינם או לצרכים מסחריים או לייצור רווחים (למשל: עם פרסומות) כל עוד תנאי הגזירה נאכפים.</p>

<p>אנחנו גם עצמאיים לחלוטין מתעשיית המזון וכל השירותים והתכנה שאנו בונים הם חופשיים. למשל, הפלטפורמה שלנו ליצרנים היא בחינם לגמרי,

ואנו מאוד מרוצים מכך כיוון שאנו משוכנעים שהעובדה הזאת עשויה לסייע להם לשפר את המוצרים שלהם. 


<p>&nbsp;</p>
