<div id="content2">

<h1>איך ניתן להוסיף מוצרים?</h1>

<p>Open Food Facts הוא מיזם שיתופי בו כל אזרח יכול לתרום על ידי הוספת או השלמת פרטי מוצרים.</p>

<p>אנו מנסים להציע את המנשק הכי ידידותי למשתמש כדי להקל על הוספת מוצרים במהירות. להלן מספר תמונות שמציגות את השלבים הכרוכים בהוספת מוצר (עם כל מיני עצות לזירוז תהליכים.)</p>

<h2>קודם כל, עליך להירשם ל־Open Food Facts ולהיכנס לחשבונך.</h2>

<p>אם לא עשית זאת עדיין, ניתן <a href="https://world.openfoodfacts.org/cgi/user.pl">להירשם תוך 30 שניות</a>.</p>

<h2>צילום תמונות של המוצר</h2>

<p>עדיף לצלם את התמונות בסדר הבא:</p>

<ol>
<li>הברקוד</li>
<li>ייצוג חזותי עיקרי של המוצר: עדיף להציב אותו על משטח לבן (דף) ולצלם תמונה אנכית</li>
<li>רשימת הרכיבים</li>
<li>ההרכב התזונתי</li>
</ol>

<img src="/images/misc/ajout-produit-photo-face.jpg" alt="יש לצלם את המוצר, אם ניתן אז עם רקע לבן" style="border:1px solid grey">

<p>מספר עצות על צילום תמונות:</p>
<ol>
<li>יש לצלם תמונות במאונך, ניתן לחתוך אותן מאוחר יותר באתר עצמו.</li>
<li>נא לכבד את יחס התצוגה של המוצר.</li>
<li>ככל שהתמונה תהיה יותר ממוקדת ומופיעים פחות צללים והחזרים, כך עדיף.</li>
<li>לא לעבד תמונות מחדש בתכניות עריכה גרפית בטרם שליחתן לאתר (שינוי גודל, חיתוך, איזון צבע לבן וכו׳). כל זה יתבצע ישירות באתר.</li>
</ol>

<h2>הוספת המוצר</h2>

<p>ניתן למצוא קישור „הוספת מוצר” בעמודה השמאלית.</p>

<img src="/images/misc/ajout-produit-code.png" alt="ניתן להוסיף מוצר על ידי שליחת תמונה עם ברקוד או על ידי הקלדת הברקוד" style="border:1px solid grey">


<p>יש לשלוח את התמונה שמכילה את הברקוד על ידי לחיצה על הכפתור „העלאת תמונה”.</p>

<img src="/images/misc/ajout-produit-code-photo.png" alt="התמונה נשלחת." style="border:1px solid grey">



<p>מסר למשתמשי Chrome ו־Firefox: גודל התמונה משתנה אוטומטית לגודל סביר, לכן ההעלאה היא מהירה גם עם מצלמה של 20 מיליון פיקסלים.</p>

<p>הברקוד יזוהה אוטומטית אם התמונה לא מטושטשת מדי. כשמוצר כבר נמצא במסד הנתונים, תתבצע הפניה לעמוד המוצר.
בשלב הזה ניתן לבדוק את אמינות המידע. בהנחה שהתמונות שלך איכותיות יותר, אפשר לערוך את המוצר ולהעלות את התמונות שלך ללא כל חשש. אם המוצר לא קיים, יופיע בפניך טופס למילוי הפרטים</p>

<h3>שליחת המזהה החזותי העיקרי של המוצר</h3>

<img src="/images/misc/ajout-produit-envoyer-photo-face.png" alt="מנהל תמונות בטופס הוספת מוצר" style="border:1px solid grey">


<p>יש ללחוץ על „הוספת תמונה” כדי להוסיף אותה, אלא אם כן כבר העלית תמונה שמכילה את הבר קוד ואת המזהה החזותי העיקרי בשלב קודם.</p>

<img src="/images/misc/ajout-produit-redresser.jpg" alt="ניתן להתחיל את התאמת התמונה שלך על ידי חיתוך, הטייה או תיקון הצבע שלה." style="border:1px solid grey">


<p>במידת הצורך, ניתן לתקן את התמונה עם כפתורי שמאל/ימין.</p>

<p>ניתן לחתוך את המוצר שבתמונה בתצורת „לחיצה וגרירה” עם העכבר, לאחר מכן ללחוץ על „אימות ו/או שינוי גודל התמונה”.</p>

<img src="/images/misc/ajout-produit-recadrer.jpg" alt="יש לך אפשרות לחתוך את התמונה שלך." style="border:1px solid grey">


<p>אם הצילום בוצע על רקע לבן, כדאי לנסות את „תמונה על רקע לבן: לנסות להסיר את הרקע”, מה שמכהה מעט את קצוות התמונה ומשפר את הצבעים.</p>

<p>תמונה עם התיבה לא מסומנת:</p>

<img src="/images/misc/ajout-produit-photo.jpg" alt="תמונת המוצר ללא תיקון צבע" style="border:1px solid grey">


<p>תמונה עם התיבה מסומנת:</p>

<img src="/images/misc/ajout-produit-photo-sans-fond.jpg" alt="תמונת המוצר עם תיקון צבע" style="border:1px solid grey">



<p>התוצאה תלויה בכמות ההצללה, יש להשאיר את התמונה המקורית אם הצבעים צרובים מדי.</p>

<h3>הוספת פרטי מוצר</h3>

<img src="/images/misc/ajout-produit-caracteristiques.png" alt="טופס הוספת מוצר עם שדות מלאים" style="border:1px solid grey;">


<p>שם המוצר הוא זה שמופיע על האריזה.</p>

<p>השם הגנרי הוא השם ה„חוקי” של המוצר ללא ציון המותג. בדרך כלל מופיע גם כן על האריזה</p>

<p>השדות „אריזה”, „מותג”, „קטגוריות”, „מקור” ו־„תוויות” הן רשימות של מילות מפתח (תגיות) שיעצבו את השתייכות המוצר. ניתן להקליד את מילות המפתח האלו עם הפרדה לפסיקים או בלחיצה על enter.</p>

<p>ניתן למלא את מילות המפתח שמתאימות לדעתך (אפשר להסתכל על מוצרים קיימים). כאשר מספר המוצרים במסד הנתונים יהיה יותר משמעותי, נוכל לסדר את כל מילות המפתח וליצור עץ קטגוריות והתאמות בין מגוון סוגי איות („סופגניה” ו־„סופגנייה”) וכו׳. נוכל גם להציע הצעות תוך כדי הקלדה למותגים וכו׳.</p>

<h3>שליחת תמונת הרכיבים</h3>

<img src="/images/misc/ajout-produit-ingredients.jpg" alt="מנהל תמונות לבחירת תמונת רכיבים מתאימה" style="border:1px solid grey">


<p>באשר לתמונה השנייה, יש להעלות את רשימת הרכיבים.</p>

<img src="/images/misc/ajout-produit-ingredients-cadre.jpg" alt="תמונת רכיבים חתוכה, מוכנה לאימות" style="border:1px solid grey">


<p>לחתוך את האזור שמכיל את הרשימה וללחוץ על „אימות ו/או שינוי גודל התמונה”.</p>

<img src="/images/misc/ajout-produit-ingredients-extraire.jpg" alt="הרכיבים נחתכו היטב מכל הכיוונים, מוכנים לחילוץ טקסט אוטומטי" style="border:1px solid grey">


<p>ניתן להימנע מהקלדת רשימת הרכיבים בעזרת „חילוץ הרכיבים מהתמונה”. הזיהוי עובד טוב יותר כאשר התמונה חדה והטקסט ישר. מצד שני, אם הטקסט מעוקל (תמונה של פחית למשל) או אם הרקע אינו אחיד, הרכיבים בדרך כלל לא מזוהים.</p>

<img src="/images/misc/ajout-produit-ingredients-texte.png" alt="חילוץ הטקסט האוטומטי בוצע. מעכשיו זה בידיים שלך לבדוק זאת." style="border:1px solid grey">


<p>עם המוצר הזה, הזיהוי כמעט מושלם (איזו ‚a’ זוהתה בתור ‚1’). טקסט שמחולץ אוטומטית בדרך כלל דורש תיקון.</p>

<p>הזיהוי האוטומטי ישתפר עם הזמן: ככל שיהיו לנו יותר מוצרים, כך נוכל לייצר מילון מוצרים טוב יותר כדי לסייע לאלגוריתם זיהוי הטקסט.</p>

<p>עכשיו יש למלא את ה„עקבות” האלרגנים במוצרים. המידע הזה חשוב ולפעמים הכרחי לסובלים מאלרגיות.</p>

<img src="/images/misc/ajout-produit-ingredients-traces.png" alt="נא לוודא שמילאת את כל העקבות, מבלי לשכוח אף אחת מהן." style="border:1px solid grey">



<h3>שליחת תמונת פרטים תזונתיים</h3>

<p>אנו רואים יותר ויותר מוצרים שמציינים את ההרכב התזונתי על האריזה. בנוגע לרכיבים, ניתן להעלות ולשפר את התמונה המתאימה.</p>

<img src="/images/misc/ajout-produit-photo-nutrition.jpg" alt="תמונה של טבלה תזונתית שנחתכה כראוי." style="border:1px solid grey">



<p>טבלאות תזונתיות קשות יותר לזיהוי מאשר רשימת הרכיבים, לכן, תהליך זה אינו אוטומטי עדיין.</p>

<p>נכון לעכשיו, אנו מספקים רשימה של מרכיבי התזונה הנפוצים ביותר עם הכמות המומלצת ליחידה.</p>

<img src="/images/misc/ajout-produit-nutrition-tableau.png" alt="ניתן להקליד את כל חומרי ההזנה השונים שמופיעים בתמונה." style="border:1px solid grey">


<p>החקיקה האירופית מאפשרת ליצרנים להציג חומרי הזנה אחרים (ויטמינים ומינרלים במיוחד). אם הם מופיעים על האריזה, ניתן להוסיף אותם בשורה האחרונה של הטבלה. בהקלדת כמה מהאותיות הראשונות תופיע רשימה נפתחת עם רשימת חומרי ההזנה ויחידות המידה הנפוצות ביותר המתאימים (מ״ג לוויטמין C למשל). אם אין לך אפשרות למצוא את חומר ההזנה, ניתן למלא את שמו המלא</p>

<img src="/images/misc/ajout-produit-nutrition-vitamines.png" alt="ניתן להוסיף חומרי הזנה נוספים שאינם מוצגים כבררת מחדל בטופס העריכה." style="border:1px solid grey">



<h3>שמירת המוצר</h3>

<p>כל שעליך לעשות כעת הוא ללחוץ על הכפתור „שמירה”.</p>

<p>אנו מודים לך מראש על כל המוצרים שייתרמו על ידיך למאגר!</p>

<p>שניגש למוצר הראשון שלך? נתראה בפינה השמאלית העליונה של העמוד.</p>
</div>
