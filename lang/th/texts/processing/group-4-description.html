<h3>กลุ่มที่ 4. อาหารที่ผ่านการแปรรูประดับสูง</h3>

<p>อาหารที่เตรียมโดยใช้วัตถุดิบเป็นอาหารที่ผ่านการแปรรูปมาแล้ว เช่น น้ำอัดลม ของขบเคี้ยวหวานหรือคาวที่อยู่ในแพ็คเกจ ผลิตภัณฑ์จากเนื้อสัตว์ผ่านกระบวนการถนอมอาหารมาแล้ว (เช่น ผ่านการอบแห้งหรือแช่แข็ง แล้วนำมาละลายใหม่) โดยมีส่วนประกอบจากอาหารกลุ่ม 1 เพียงเล็กน้อยเท่านั้น</p>
<p>ส่วนผสมของสูตรเหล่านี้มักจะรวมถึงส่วนผสมที่ใช้ในอาหารแปรรูปด้วย เช่น น้ำตาล น้ำมัน ไขมัน หรือเกลือ และมักถูกใช้ในปริมาณมากจนให้พลังงานมากกว่าที่พบในการปรุงอาหารในกลุ่มที่ 2 ส่วนประกอบบางอย่างอาจได้มาจากการแปรรูป เช่น เคซีน เวย์ กลูเต็น</p>
<p>อาหารในกลุ่มนี้หลายชนิดใช้อาหารที่ผ่านการแปรรูปมาแล้ว เช่น น้ำมันที่เติมไฮโดรเจน โปรตีนไฮโดรไลซ์ โปรตีนถั่วเหลืองที่สกัด มอลโตเด็กซ์ตริน น้ำตาลและแป้งดัดแปร รวมถึงน้ำเชื่อมฟรุกโตสจากข้าวโพด</p>
<p>อาหารที่ผ่านการแปรรูประดับสูง ยังมีการใช้วัตถุเจือปนอาหาร รวมไปถึง สารกันบูด สารต้านอนุมูลอิสระ และสารเพิ่มความคงตัว เป็นต้น วัตถุเจือปนอาหารบางชนิดจะพบได้เฉพาะอาหารที่ผ่านการแปรรูประดับสูง เท่านั้น เพื่อปรับปรุงรสชาติ ผิวสัมผัส หรือทำให้มีความน่ากินเพิ่มขึ้น วัตถุเจือปนอาหารเหล่านี้รวมถึง สีผสมอาหาร (dyes and other colors) สารเพิ่มความคงตัวของสี (Color stabilizer) สารปรุงแต่งรสชาติ สารให้ความหวานที่ไม่มีน้ำตาล และสารช่วยในกระบวนการผลิต เช่น สารให้ก๊าซคาร์บอนไดออกไซด์ (Carbonating agent)  สารทำให้แน่น (Firming agent) สารเพิ่มปริมาณ (Bulking agent) และ สารป้องกันการเพิ่มปริมาณ (Anti-bulking agent) สารป้องกันการเกิดฟอง (Antifoaming agent) สารป้องกันการจับเป็นก้อน (Anticaking agent) สารเคลือบผิว (Glazing agent) สารอิมัลซิไฟเออร์ สารช่วยจับอนุมูลโลหะ (Sequestrant) และ สารทำให้เกิดความชุ่มชื้น (Humectant)  </p>
<p>ด้วยการที่อาหารที่ผ่านกระบวนผลิตหลายขั้นตอน นั้นมักจะมีการใช้วัตถุเจือปนอาหารจำนวนมาก จึงเรียกอาหารกลุ่มนี้ว่า อาหารที่ผ่านการแปรรูประดับสูง (Ultra-processed) ซึ่งกระบวนการผลิตหลายอย่างนั้นไม่สามารถทำได้ในครัวเรือน เช่น การเติมไฮโดรเจนในน้ำมัน การไฮโดรไลซ์โปรตีน การสกัด กระบวนการเตรียมก่อนทอด (pre-frying processing)</p>
<p>วัตถุประสงค์โดยรวมของการแปรรูประดับสูง คือการสร้างผลิตภัณฑ์อาหารที่ สะดวก อายุการเก็บยาวนาน มีความคงตัว พร้อมบริโภค มีความน่ากิน และให้อัตราส่วนกำไรสูงเพราะใช้ส่วนผสมราคาถูก ซึ่งออกแบบมาเพื่อแทนที่กลุ่มอาหารอื่นๆ ทั้งหมด ผลิตภัณฑ์อาหารแปรรูประดับสูง มักจะถูกบรรจุในบรรจุภัณฑ์ที่สวยงาม และได้รับการโปรโมตอย่างต่อเนื่องเพื่อเพิ่มยอดขาย</p>