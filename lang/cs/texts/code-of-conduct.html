
<h1 class="emphasized-title">Etický kodex</h1>

<p>Open Food Facts je projekt řízený komunitou dobrovolníků. Všichni jsou zváni k účasti, a abychom se ujistili, že se každý bude vždy cítit vítán, žádáme vás, abyste jednali s ostatními členy
laskavě a zdvořile a abyste dodržovali tato pravidla:</p>

<h2 class="emphasized-title">Pravidla</h2>

<h3>Bez diskriminace</h3>

<p>Open Food Facts se zaměřuje na poskytování prostředí bez obtěžování pro každého bez ohledu na věk, pohlaví, sexuální orientaci, postižení, fyzický vzhled, rasu nebo náboženství.</p>

<h3>Žádné obtěžování a žádné vyhrožování</h3>

<p>Nebudeme tolerovat obtěžování účastníků v jakékoli formě nebo cokoliv, co ohrožuje osobní bezpečnost.</p>

<h3>Žádné neuctivé požadavky na jednotlivé přispěvatele</h3>

<p>Všichni účastníci a přispěvatelé Open Food Facts jsou neplacení dobrovolníci, kteří projektu věnují čas a energii. Vezměte to prosím v úvahu, když něco požadujete od jednotlivého přispěvatele,
a přijměte odpovědi jako „Ne“, „Teď ne“, „Možná“ a/nebo „Nevím“. Opakovaný a/nebo nepřiměřený nátlak nutit přispěvatele něco dělat/odpovídat bude považováno za obtěžování.</p>

<p>Požadavky, které pravděpodobně vyvolají značné množství práce, by měly být zaslány administrátorům na contact@openfoodfacts.org a nikoli jednotlivým přispěvatelům.</p>


<h2>Důsledky nerespektování kodexu chování</h2>

<p>Lidé porušující tato pravidla mohou být na základě uvážení administrátorů sdružení Open Food Facts dočasně zablokováni nebo trvale vyloučeni z projektu.</p>

<p>Zejména nepříjemní uživatelé, kteří opakovaně ignorují pravidla a kulturu projektu, kteří jsou zbytečně hádaví nebo nepřátelští, nebo kteří jsou urážliví, a kteří nejsou schopni napravit své chování, když je o to požádají ostatní, budou trvale vyloučeni z projektu.</p>



<h2 class="emphasized-title">Nahlášení zneužití</h2>

<p>Pokud se domníváte, že vás někdo obtěžuje nebo jinak porušil tento Kodex chování, kontaktujte nás na adrese abuse@openfoodfacts.org a zašlete nám zprávu o zneužití. 
Uveďte co nejvíce podrobností. Je pro nás nejjednodušší řešit problémy, když máme více kontextu.</p>

<p>Vaši zprávu si přečtou, zpracují a zodpoví Stéphane Gigandet (předseda sdružení Open Food Facts Association) a Florentin Raud (iniciátor tohoto kodexu chování).</p>

<br/><br>

<p>Poznámka: tento etický kodex je inspirován etickými kodexy jiných otevřených komunit, jako je <a href="https://contributor-covenant.org/">Contributor Covenant</a>. Klidně jej znovu použijte nebo jeho část.</p>



<!-- retrieved from https://wiki.openfoodfacts.org/Translations_-_Code_of_conduct_-_English?action=raw on Agasti 28, 2016 4:39:45 PM CEST -->

