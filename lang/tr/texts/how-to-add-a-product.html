<div id="content2">

<h1>Nasıl ürün ekleyebilirim?</h1>

<p>Open Food Facts, her vatandaşın ürün bilgisi ekleyerek ya da tamamlayarak katkıda bulunabileceği işbirliğine dayalı bir projedir.</p>

<p>Ürün eklemeyi kolay ve hızlı bir hale getirmek için en kullanıcı dostu arayüzü sunmaya gayret gösteriyoruz. İşte ürün eklemenin her aşamasına ait görseller (daha hızlı ilerlemek için birkaç ipucuyla birlikte).</p>

<h2>Öncelikle Open Food Facts'e kaydolun ve giriş yapın.</h2>

<p>Henüz yapmadıysanız, <a href="https://world-tr.openfoodfacts.org/cgi/user.pl">30 saniye içinde kayıt olabilirsiniz.</a>.</p>

<h2>Ürünün fotoğrafını çekin</h2>

<p>Fotoğrafların aşağıdaki sırayla çekilmesi tavsiye edilir:</p>

<ol>
<li>Barkot</li>
<li>Ürün ana görseli: Beyaz bir yüzeye (bir sayfa kağıda) yerleştirmek ve fotoğrafı dikey olarak çekmek en iyisidir</li>
<li>İçindekiler listesi</li>
<li>Besim ögeleri birleşimi</li>
</ol>

<img src="/images/misc/ajout-produit-photo-face.jpg" alt="Mümkünse beyaz zemin üzerinde ürünün fotoğrafını çekin" style="border:1px solid grey">

<p>Fotoğraf çekmeye dair birkaç ipucu:</p>
<ol>
<li>Portre veya manzara modunda fotoğraf çekin, daha sonra web sitesinde kırpabilirsiniz.</li>
<li>Ürünün en boy oranını koruyun.</li>
<li>Görüntü ne kadar çok odaklanırsa, gölgeler ve yansımalar o kadar az olur, böylesi daha iyidir.</li>
<li>Fotoğrafları siteye göndermeden önce yazılımda "yeniden işlemeyin" (yeniden boyutlandırma, kırpma, beyaz dengesi vb.). Bütün bunlar doğrudan site üzerinde yapılacaktır.</li>
</ol>

<h2>Ürünü ekleyin</h2>

<p>Sağ sütunda "Ürün ekle" bağlantısını bulacaksınız.</p>

<img src="/images/misc/ajout-produit-code.png" alt="Barkodlu bir görsel göndererek veya barkodu yazarak ürün ekleyin" style="border:1px solid grey">


<p>"Resim Yükle" butonuna tıklayarak barkodu içeren fotoğrafı yükleyin.</p>

<img src="/images/misc/ajout-produit-code-photo.png" alt="Fotoğraf yükleniyor..." style="border:1px solid grey">



<p>Chrome ve Firefox kullanıcıları için not: fotoğraf otomatik olarak makul bir boyutta yeniden boyutlandırılır, dolayısıyla yükleme 20 milyon piksel kamerayla bile hızlıdır.</p>

<p>Resim çok bulanık değilse barkod otomatik olarak tanınacaktır. Ürün zaten veritabanındaysa, ürün sayfasına yönlendirileceksiniz.
Orada bilgilerin doğruluğunu kontrol edebilirsiniz. Sizin fotoğraflarınızın daha iyi olması halinde, ürünü düzenlemek ve kendi fotoğraflarınızı yüklemekte tereddüt etmeyin. Ürün veritabanında bulunmuyorsa, bilgileri girmeniz için bir form sağlanacaktır</p>

<h3>Ürünün ana görsel fotoğrafını gönderin</h3>

<img src="/images/misc/ajout-produit-envoyer-photo-face.png" alt="Ürün ekleme formundaki resim yöneticisi" style="border:1px solid grey">


<p>Önceki adımda hem barkod hem de ana görsel içeren bir fotoğraf yüklemediyseniz, eklemek için "Fotoğraf ekle"'yi tıklayın.</p>

<img src="/images/misc/ajout-produit-redresser.jpg" alt="Fotoğrafınızı kırparak, döndürerek veya rengini düzelterek ayarlamaya başlayabilirsiniz." style="border:1px solid grey">


<p>Gerekirse, görüntüyü sola/sağa döndürme butonlarıyla düzeltebilirsiniz.</p>

<p>Resmin içerisinde ürüne ait kısmı fareyi kullanarak "tıkla ve sürükle" yöntemiyle kırpın, sonra "Resmi doğrula ve/veya yeniden boyutlandır" seçeneğine tıklayın.</p>

<img src="/images/misc/ajout-produit-recadrer.jpg" alt="Fotoğrafınızı kırpabilirsiniz." style="border:1px solid grey">


<p>Beyaz zemin üzerinde çekilmişse, fotoğrafın kenarlarını hafifçe grileştiren ve renkleri geliştiren "Beyaz zemin üzerinde fotoğraf: arka planı kaldırmayı dene" seçeneğini deneyin.</p>

<p>Kutunun işaretlenmemiş olduğu fotoğraf:</p>

<img src="/images/misc/ajout-produit-photo.jpg" alt="Renk düzeltmesiz ürün fotoğrafı" style="border:1px solid grey">


<p>Kutunun işaretlenmiş olduğu fotoğraf:</p>

<img src="/images/misc/ajout-produit-photo-sans-fond.jpg" alt="Renk düzeltmeli ürün fotoğrafı" style="border:1px solid grey">



<p>Sonuç, gölgelerin miktarına bağlıdır, renkler çok doygunsa orijinal fotoğrafı koruyun.</p>

<h3>Ürün bilgisi ekle</h3>

<img src="/images/misc/ajout-produit-caracteristiques.png" alt="Değerleri doldurulmuş ürün ekleme formu" style="border:1px solid grey;">


<p>Ürün adı, ambalaj üzerinde görünendir.</p>

<p>Genel ad, marka belirtilmeden kullanılan "yasal" ürün adıdır. Genellikle ambalajın üzerinde de bulunur</p>

<p>"Ambalaj", "Markalar", "Kategoriler", "Menşe", "Etiketler" alanları, ürünün referans alınacağı anahtar kelime listeleridir (fişler). Bu anahtar kelimeleri virgülle ayırarak veya enter tuşuna basarak yazabilirsiniz.</p>

<p>İlgili olduğunu düşündüğünüz tüm anahtar kelimeleri doldurabilirsiniz (önceden listelenen ürünleri kontrol edin). Temeldeki ürün sayısı kayda değer bir miktara ulaştığında, tüm anahtar kelimeleri sıralayabilir ve bir kategori ağacı oluşturabilir ve birden fazla yazım ("doughnut" ve "donut"), şekli arasında bağlantılar kurabiliriz. Ayrıca markalar vb. için ekleme anında (birkaç harf yazıldığında) önerilerde de bulunabiliriz.</p>

<h3>İçindekiler fotoğrafını gönder</h3>

<img src="/images/misc/ajout-produit-ingredients.jpg" alt="Uygun bir malzeme fotoğrafı seçmek için fotoğraf yöneticisi" style="border:1px solid grey">


<p>Diğer fotoğrafa gelince, içindekiler listesinin fotoğrafını yükleyin.</p>

<img src="/images/misc/ajout-produit-ingredients-cadre.jpg" alt="Kırpılmış içindekiler fotoğrafı, doğrulamaya hazır" style="border:1px solid grey">


<p>Yalnızca içerik listesi görünür kalacak şekilde kırpın ve "Resmi doğrula ve/veya yeniden boyutlandır"a basın.</p>

<img src="/images/misc/ajout-produit-ingredients-extraire.jpg" alt="Yalnızca içindekiler listesi görülebilecek şekilde kırpıldı ve otomatik metin çıkarmaya hazır hale getirildi" style="border:1px solid grey">


<p>"İçindekiler listesini resimden çıkar" seçeneğini kullanarak listeyi el ile yazmaktan kurtulabilirsiniz. Tanıma, resim net ve metin düzgün olduğunda daha iyi çalışır. Öte yandan, metin eğriyse (örneğin bir kutunun fotoğrafı) veya arka plan düzgün değilse, içindekiler listesi genel olarak tanınmaz.</p>

<img src="/images/misc/ajout-produit-ingredients-texte.png" alt="Otomatik metin çıkarma işlemi gerçekleştirildi. Kontrol etmek artık size kalmış." style="border:1px solid grey">


<p>Bu üründe tanıma neredeyse mükemmel ('a' kelimesi '1' olarak tanınmış). Otomatik olarak çıkarılan metin genellikle düzeltmeye ihtiyaç duymaktadır.</p>

<p>Bu otomatik tanıma zamanla gelişecektir: sahip olduğumuz ürün sayısı ne kadar fazla olursa, metin tanıma algoritmasına yardımcı olmak için üretebileceğimiz içindekiler sözlüğü o kadar iyi olacaktır.</p>

<p>Daha sonra ürünlerdeki potansiyel alerjenleri "İz"lerini doldurun. Bu bilgi alerji hastaları için çok önemlidir ve bazen hayati öneme sahiptir.</p>

<img src="/images/misc/ajout-produit-ingredients-traces.png" alt="Hiçbirini unutmadan tüm izleri doldurduğunuzdan emin olun." style="border:1px solid grey">



<h3>Beslenme bilgisi fotoğrafı gönderin</h3>

<p>Her geçen gün ambalaj üzerinde besinsel bileşimi gösteren daha fazla ürün görmekteyiz. İçindekiler listesinde olduğu gibi, ilgili resmi yükleyin ve optimize edin.</p>

<img src="/images/misc/ajout-produit-photo-nutrition.jpg" alt="Doğru şekilde kırpılmış bir beslenme tablosu fotoğrafı." style="border:1px solid grey">



<p>Besin değerleri tablolarını tanımak, içindekiler listesini tanımaktan daha zordur, bu nedenle henüz otomatik değildir.</p>

<p>Şu anda yaygın miktar birimleriyle birlikte en sık listelenen besin ögelerinin bir listesini veriyoruz.</p>

<img src="/images/misc/ajout-produit-nutrition-tableau.png" alt="Fotoğrafta gördüğünüz tüm çeşitli besinleri yazabilirsiniz." style="border:1px solid grey">


<p>Avrupa mevzuatı, üreticilerin diğer besin ögelerini listelemelerine izin verir (özellikle vitamin ve mineraller). Ambalajın üzerinde listeleniyorsa, bunları tablonun son satırına ekleyebilirsiniz. İlk birkaç harfi yazdığınızda, karşılık gelen besin ögeleri ve en yaygın kullanılan birimlerini (örneğin, C vitamini için mg) içeren bir açılır liste elde gözükecektir. Besin ögesini bulamazsanız, tamamıyla kendiniz yazabilirsiniz</p>

<img src="/images/misc/ajout-produit-nutrition-vitamines.png" alt="Düzenleme formunda varsayılan olarak gösterilmeyen ekstra besin maddeleri ekleyebilirsiniz." style="border:1px solid grey">



<h3>Ürünü kaydedin</h3>

<p>Şimdi sadece "Kaydet" butonuna basmanız yeterli.</p>

<p>Veritabanına katkıda bulunacağınız tüm ürünler için şimdiden teşekkür ederiz!</p>

<p>İlk ürününüz için hazır mısınız? Bu sayfanın sağ üst köşesinde görüşmek üzere.</p>
</div>
