<h1>Sıkça Sorulan Sorular</h1>

<p>En sık sorulan sorulara bazı cevaplar. Eğer sorunuz ve cevabı aşağıda listelenmemişse, contact@openbeautyfacts.org adresine e-posta gönderebilir veya <a href="https://openfoodfacts.uservoice.com/">Fikir Forumu</a> aracılığıyla iletebilirsiniz.</p>


<ul>
<li><a href="#contact_the_team">Open Beauty Facts ekibiyle nasıl bağlantı kurabilirim, soru sorabilir veya önerilerde bulunabilirim?</a></li>
<li><a href="#data_verification">Ürünler hakkındaki bilgi ve veriler doğrulandı mı?</a></li>
<li><a href="#pictures_and_data_from_other_sites">Ürün resimlerini veya verilerini üreticinin sitesinden, alışveriş sitelerinden veya diğer sitelerden ekleyebilir miyim?</a></li>
<li><a href="#adding_my_products">Ben bir kozmetik ürünü üreticisiyim, kendi ürünlerimi ekleyebilir miyim?</a></li>
<li><a href="#difference_with_other_services">Kozmetik ürünleri bilgilerinin görüntülenmesine izin veren diğer mevcut web siteleri, hizmetler ve mobil uygulamalarla arasındaki fark nedir?</a></li>
<li><a href="#economic_model">Open Beauty Facts'in ekonomik modeli nedir?</a></li>
</ul>



<h2 id="contact_the_team">Open Beauty Facts ekibiyle nasıl bağlantı kurabilirim, soru sorabilir veya önerilerde bulunabilirim?</h2>

<p><a href="https://openfoodfacts.uservoice.com/">Fikir Forumu</a>nda soru sorabilir veya önerilerde bulunabilir, ya da contact@openbeautyfacts.org e-posta adresi üzerinden bizimle iletişime geçebilirsiniz</p>




<h2 id="data_verification">Ürünler hakkındaki bilgi ve veriler doğrulandı mı?</h2>

<p>Bilgi ve veriler, Open Food Facts'e katkıda bulunanlar tarafından sunulmuştur. Katkıda bulunanlar ayrıca ürünün kendisinin, etiketlerinin, içindekiler listesinin ve sağlık ve güzellik iddialarının da resimlerini gönderirler.
Bu sayede, şüphe duyduklarında ziyaretçiler doğruluğu kendileri kontrol edebilir ve bir hata varsa yerinde düzeltebilirler.</p>

<p>Potansiyel hataları daha kolay tespit etmek için, otomatikleştirilmiş kontrolleri aşamalı olarak ekleyeceğiz. örneğin, bir ürünün içeriği aynı kategorideki diğer ürünlerden çok farklıysa, bu bir hata olabilir. Besin ögelerinin toplamı %100'ü geçiyorsa, bu kesinlikle bir hatadır.</p>

<p>Son olarak, birçok üretici, Üreticiler için Platformumuzu kullanarak bize ürünleri hakkında fotoğraf ve veri gönderiyor. Üretici iseniz, lütfen <a href="mailto:producers@openfoodfacts.org">bize ulaşın</a></p>


<h2 id="pictures_and_data_from_other_sites">Ürün resimlerini veya verilerini üreticinin sitesinden, alışveriş sitelerinden veya diğer sitelerden ekleyebilir miyim?</h2>

<p>Muhtemelen hayır. Neredeyse diğer tüm siteler, verilerinin ve resimlerinin çoğaltılmasını ve yeniden kullanılmasını yasaklamaktadır ve Open Beauty Facts'i oluşturmamızın nedeni budur: tüm bu verileri herkesin kullanımına açık hale getirmek.</p>


<p>Herhangi bir yasal sorunla karşılaşmamak için, katkıda bulunanlardan yalnızca kendi çektikleri resimleri ve yalnızca ürün ambalajından ve etiketinden gelen verileri eklemelerini istiyoruz.</p>

<h2 id="adding_my_products">Ben bir kozmetik ürünü üreticisiyim, kendi ürünlerimi ekleyebilir miyim?</h2>

<p>Evet! Tek koşul, verilerin ve resimlerin açık bir lisans altında kullanıma sunulmasını kabul etmektir. (<a href="http://en.openbeautyfacts.org/terms-of-use#contribution">Katkıda bulunma koşulları</a>na bakınız)</p>

<p>Boyutu ne olursa olsun, ürünlerinizle ilgili fotoğraf ve verileri kolayca içe aktarmanıza olanak tanıyan ücretsiz bir platform geliştirdik. 
Diğer 100'den fazla beslenme uygulamasında görülebilecek eksiksiz ve güncel verileri ve görselleri Open Food Facts'e aktarmanıza olanak tanıyacak. Ayrıca platform, ürünlerinizin Nutri-Score'unu iyileştirmeye yönelik öneriler sunar. 

Nasıl devam edebileceğimizi tartışmak için bizimle iletişime geçin: contact@openbeautyfacts.org</p>


<h2 id="difference_with_other_services">Kozmetik ürünleri bilgilerinin görüntülenmesine izin veren diğer mevcut web siteleri, hizmetler ve mobil uygulamalarla arasındaki fark nedir?</h2>

<p>Asıl farkımız bizim için çok önemlidir: verilerimiz herkese açıktır ve tüm amaçlar için özgürce kullanılabilir. Açık veri denilen şey budur.</p>

<p>Neredeyse diğer tüm siteler, hizmetler ve uygulamalar verilerinin çoğaltılmasını ve yeniden kullanılmasını yasaklamaktadır. Tam aksine, kıskanç bir şekilde kendileri için saklamaktadırlar. Hemen hemen tüm durumlarda, hizmet koşulları kişisel olmayan kullanımı ve verilerin tamamının veya bir kısmının çıkarılmasını açıkça yasaklamaktadır.</p>

<p>Kozmetik ürünleri bilgilerinin kapalı bir kutuda kilitli tutulamayacak kadar önemli ve faydalı olduğunu düşünüyoruz. Bu yüzden tam tersini yapmaya karar verdik: veritabanımızın herkes tarafından ve tüm amaçlar için (ticari amaçlar dahil), özgürce ve hiçbir ücret ödemeden kullanılmasına izin vermekle kalmıyor, aynı zamanda teşvik ediyoruz!</p>

<p>Verileri herkese açık hale getirmek (<i>açık veri</i> olarak bilinen kavram) dünyanın dört bir yanından bireylere, kuruluşlara, şirketlere, araştırmacılara vb. bu veriyi kullanacak, bizim kesinlikle düşünemeyeceğimiz uygulamalar düşünme ve geliştirme imkanı sağlamaktadır.</p>



<h2 id="economic_model">Open Beauty Facts'in ekonomik modeli nedir?</h2>

<p>Katkıda bulunanlar gönüllü olarak bu işi yapmaktadırlar. Katkıları, herkes tarafından ve tüm amaçlar için kullanılabilecek açık bir veri tabanında toplanmaktadır.
(<a href="https://en.openbeautyfacts.org/terms-of-use#reuse">Yeniden kullanım koşulları</a>na bakınız)</p>

<p>Herkes (Open Beauty Facts'e katkıda bulunanlar ve oluşturanlar dahil ancak bunlarla sınırlı olmamak üzere), web siteleri, hizmetler, yazılımlar, mobil uygulamalar veya
makaleler yazmak ve çalışmalar yapmak için verileri yeniden dağıtabilir ve/veya kullanabilir. Yeniden kullanım koşullarına uydukları müddetçe, ortaya çıkan işi herkese açık bir hale getirebilir, ya da satabilir veya paraya çevirebilirler (örn. reklamlar ile).</p>

<p>Ayrıca gıda sektöründen kesinlikle bağımsızız ve oluşturduğumuz tüm hizmetler ve yazılımlar ücretsizdir. Örneğin, Üreticiler için Platformumuz tamamen ücretsizdir, 

 ve ürünlerini geliştirmelerine yardımcı olabileceğini düşündüğümüz için bundan hepimiz daha çok memnunuz. 


<p>&nbsp;</p>
