<h1>Často kladené otázky</h1>

<p>Tu je niekoľko odpovedí na najčastejšie otázky. Ak máte ďalšiu otázku, pošlite ju e-mailom na <a href="mailto:contact@openfoodfacts.org">contact@openfoodfacts.org</a></p>


<ul>
<li><a href="#contact_the_team">Ako môžem kontaktovať tím Open Food Facts, klásť otázky alebo podávať návrhy?</a></li>
<li><a href="#data_verification">Sú informácie a údaje o produktoch overené?</a></li>
<li><a href="#pictures_and_data_from_other_sites">Môžem pridať obrázky produktov alebo údaje zo stránok výrobcu, nákupných stránok alebo iných stránok?</a></li>
<li><a href="#adding_my_products">Som výrobca potravinárskych výrobkov, môžem pridať svoje vlastné výrobky?</a></li>
<li><a href="#difference_with_other_services">Aký je rozdiel od iných webových stránok, služieb a mobilných aplikácií, ktoré už umožňujú prezeranie informácií o potravinách?</a></li>
<li><a href="#economic_model">Aký je ekonomický model Open Food Facts?</a></li>
</ul>



<h2 id="contact_the_team">Ako môžem kontaktovať tím Open Food Facts, klásť otázky alebo podávať návrhy?</h2>

<p>Môžete klásť otázky alebo podávať návrhy na <a href= "https://slack.openfoodfacts.org/">Slack chatroom</a> alebo nás kontaktujte e-mailom: contact@openfoodfacts.org</p>




<h2 id="data_verification">Sú informácie a údaje o produktoch overené?</h2>

<p>Informácie a údaje predkladajú prispievatelia Open Food Facts. Prispievatelia tiež posielajú obrázky produktu, jeho etikety, zoznamy zložiek a tabuľku výživových údajov.
V prípade pochybností si tak môžu návštevníci sami skontrolovať správnosť a v prípade chyby ju môžu na mieste opraviť.</p>

<p>Aby sme mohli ľahšie odhaliť potenciálne chyby, budeme postupne pridávať automatické kontroly. napr. ak sa nutričné údaje produktu veľmi líšia od
produktov rovnakej kategórie, môže ísť o chybu. Ak súčet živín predstavuje viac ako 100 %, je to určite chyba.</p>

<p>Nakoniec nám mnohí výrobcovia posielajú fotografie a údaje o svojich produktoch pomocou našej platformy pre výrobcov. Ak ste výrobca, prosím <a href="mailto:producers@openfoodfacts.org">kontaktujte nás</a></p>


<h2 id="pictures_and_data_from_other_sites">Môžem pridať obrázky produktov alebo údaje zo stránok výrobcu, nákupných stránok alebo iných stránok?</h2>

<p>Pravdepodobne nie. Takmer všetky ostatné stránky zakazujú reprodukciu a opätovné použitie ich údajov a obrázkov, a to je vlastne dôvod, prečo sme vytvorili Open Food Facts: aby boli všetky tieto údaje dostupné všetkým a na všetky účely.</p>


<p>Aby sme predišli akémukoľvek právnemu problému, žiadame prispievateľov, aby pridávali iba obrázky, ktoré sami nasnímali, a iba údaje, ktoré pochádzajú z obalu a etikety produktu.</p>

<h2 id="adding_my_products">Som výrobca potravinárskych výrobkov, môžem pridať svoje vlastné výrobky?</h2>

<p>Áno! Jedinou podmienkou je súhlas so sprístupnením údajov a obrázkov pod otvorenou licenciou. (pozri <a href="https://en.openfoodfacts.org/terms-of-use#contribution">Podmienky prispievania</a>)</p>

<p>Vyvinuli sme bezplatnú platformu, ktorá vám umožní jednoducho importovať fotografie a údaje o vašich produktoch bez ohľadu na vašu veľkosť. 
Umožní vám importovať kompletné a aktuálne údaje a vizuály do Open Food Facts, ktoré budú viditeľné vo viac ako 100 ďalších nutričných aplikáciách. Okrem toho platforma poskytuje návrhy na zlepšenie Nutri-Score vašich produktov. 

Kontaktujte nás, aby sme prediskutovali, ako by sme mohli postupovať: <a href="mailto:producers@openfoodfacts.org">productions@openfoodfacts.org</a></p>


<h2 id="difference_with_other_services">Aký je rozdiel od iných webových stránok, služieb a mobilných aplikácií, ktoré už umožňujú prezeranie informácií o potravinách?</h2>

<p>Hlavný rozdiel je pre nás zásadný: naše údaje sú voľne dostupné všetkým a na všetky účely. Tomu sa hovorí otvorené dáta.</p>

<p>Takmer všetky ostatné stránky, služby a aplikácie zakazujú ostatným reprodukovať a opätovne používať ich údaje. Práve naopak, žiarlivo si to nechávajú pre seba. Takmer vo všetkých prípadoch
ich zmluvné podmienky výslovne zakazujú akékoľvek iné ako osobné použitie a akúkoľvek extrakciu všetkých údajov alebo častí údajov.</p>

<p>Domnievame sa, že informácie o potravinárskych výrobkoch sú príliš dôležité a užitočné na to, aby boli zamknuté v trezore. Takže keď sme v roku 2012 spustili projekt Open Food Facts a mobilnú aplikáciu, rozhodli sme sa urobiť presný opak: nielenže umožňujeme používanie a opätovné použitie našej databázy, zadarmo a bez poplatkov,

každému a pre všetky použitia (vrátane komerčného), ale tiež to podporujeme!</p>

<p>Zverejnenie údajov (tzv. <i>otvorených údajov</i>) umožňuje jednotlivcom, združeniam, spoločnostiam, výzkumníkom atd. z celého sveta vymýšlať a vyvíjať aplikácie pre údaje, o ktorých by nás
určite nikdy ani nenapadlo.</p>



<h2 id="economic_model">Aký je ekonomický model Open Food Facts?</h2>

<p>Prispievatelia sú dobrovoľníci. Ich príspevky sa zhromažďujú v otvorenej databáze, ktorú môže použiť každý a na všetky účely.
(pozri <a href="https://en.openfoodfacts.org/terms-of-use#reuse">Podmienky opätovného použitia</a>)</p>

<p>Každý (vrátane, ale nie výlučne, prispievateľov a tvorcov Open Food Facts) tak môže redistribuovať a/alebo opätovne používať údaje na vytváranie webových stránok, služieb, softvéru, mobilných aplikácií alebo
na písanie článkov a štúdií. Môžu voľne sprístupniť výsledné dielo, prípadne ho predať či speňažiť (napr. reklamami), pokiaľ budú rešpektovať podmienky opätovného použitia.</p>

<p>Sme tiež prísne nezávislí od potravinárskeho priemyslu a všetky služby a softvér, ktorý vytvárame, sú bezplatné. Napríklad naša Platforma pre producentov je úplne zadarmo 

 a nás to teší o to viac, že si myslíme, že by im to mohlo pomôcť zlepšiť ich produkty. 


<p>&nbsp;</p>
