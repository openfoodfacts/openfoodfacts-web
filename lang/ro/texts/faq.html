<h1>Întrebări Frecvente</h1>

<p>Iată câteva răspunsuri la cele mai frecvente întrebări. Dacă aveți altă întrebare, vă rugăm să o trimiteți prin e-mail la <a href="mailto:contact@openfoodfacts.org">contact@openfoodfacts.org</a></p>


<ul>
<li><a href="#contact_the_team">Cum pot contacta echipa Open Food Facts, să pun întrebări sau să fac sugestii?</a></li>
<li><a href="#data_verification">Sunt verificate informațiile și datele despre produse?</a></li>
<li><a href="#pictures_and_data_from_other_sites">Pot adăuga imagini sau date despre produse de pe site-ul producătorului, site-uri de cumpărături sau alte site-uri?</a></li>
<li><a href="#adding_my_products">Sunt producător de produse alimentare, pot adăuga propriile mele produse?</a></li>
<li><a href="#difference_with_other_services">Care este diferența față de alte site-uri web, servicii și aplicații mobile care permit deja vizualizarea informațiilor referitoare la produsele alimentare?</a></li>
<li><a href="#economic_model">Care este modelul economic al Open Food Facts?</a></li>
</ul>



<h2 id="contact_the_team">Cum pot contacta echipa Open Food Facts, să pun întrebări sau să fac sugestii?</h2>

<p>Puteți pune întrebări sau face sugestii în sala de chat <a href= "https://slack.openfoodfacts.org/"></a> sau ne puteți contacta prin e-mail: contact@openfoodfacts.org</p>




<h2 id="data_verification">Sunt verificate informațiile și datele despre produse?</h2>

<p>Informațiile și datele sunt transmise de colaboratorii Open Food Facts. Colaboratorii trimit, de asemenea, imagini ale produsului, etichetele acestuia, listele de ingrediente și tabelul cu informații nutriționale.
Atunci când au dubii, vizitatorii pot verifica singuri acuratețea, iar dacă există o eroare, o pot corecta pe loc.</p>

<p>Pentru a detecta mai ușor eventualele erori, vom adăuga progresiv verificări automate. de exemplu, dacă valorile nutriționale ale unui produs sunt foarte diferite de
produse din aceeași categorie, poate fi o eroare. Dacă adunarea nutrienților depășește 100%, cu siguranță este o eroare.</p>

<p>În cele din urmă, mulți producători ne trimit fotografii și date despre produsele lor folosind Platforma noastră pentru producători. Dacă sunteți producător, vă rugăm <a href="mailto:producers@openfoodfacts.org">să ne contactați</a></p>


<h2 id="pictures_and_data_from_other_sites">Pot adăuga imagini sau date despre produse de pe site-ul producătorului, site-uri de cumpărături sau alte site-uri?</h2>

<p>Probabil că nu. Aproape toate celelalte site-uri interzic reproducerea și reutilizarea datelor și imaginilor lor și, de fapt, acesta este motivul pentru care am creat Open Food Facts: pentru a face toate aceste date disponibile tuturor și pentru toate utilizările.</p>


<p>Pentru a evita orice problemă legală, solicităm colaboratorilor să adauge doar fotografiile pe care le-au făcut ei înșiși și numai datele care provin de pe ambalajul și eticheta produsului.</p>

<h2 id="adding_my_products">Sunt producător de produse alimentare, pot adăuga propriile mele produse?</h2>

<p>Da! Singura condiție este de a accepta ca datele și imaginile să fie puse la dispoziție în baza unei licențe deschise. (a se vedea <a href="https://en.openfoodfacts.org/terms-of-use#contribution">Termenii de contribuție</a>)</p>

<p>Am dezvoltat o platformă gratuită pentru a vă permite să importați cu ușurință fotografii și date despre produsele dvs., indiferent de dimensiunea acestora. 
Vă va permite să importați date și imagini complete și actualizate în Open Food Facts, care vor fi vizibile în peste 100 de alte aplicații nutriționale. În plus, platforma oferă sugestii pentru îmbunătățirea Nutri-Score-ului produselor dumneavoastră. 

Contactați-ne pentru a discuta cum am putea proceda: <a href="mailto:producers@openfoodfacts.org">producers@openfoodfacts.org</a></p>


<h2 id="difference_with_other_services">Care este diferența față de alte site-uri web, servicii și aplicații mobile care permit deja vizualizarea informațiilor referitoare la produsele alimentare?</h2>

<p>Principala diferență este pentru noi una critică: datele noastre sunt disponibile gratuit pentru toți și pentru toate utilizările. Este ceea ce se numește date deschise.</p>

<p>Aproape toate celelalte site-uri, servicii și aplicații interzic altora reproducerea și reutilizarea datelor lor. Dimpotrivă, o păstrează pentru ei. În aproape toate cazurile,
termenii lor de serviciu interzic în mod explicit orice utilizare non-personale, precum și orice extragere a tuturor datelor sau părți ale datelor.</p>

<p>Considerăm că informațiile despre produsele alimentare sunt prea importante și utile pentru a le păstra încuiate într-un seif. Așa că atunci când am început proiectul Open Food Facts și aplicația mobilă, în 2012, am decis să facem exact invers: nu numai că permitem utilizarea și reutilizarea bazei noastre de date, în mod gratuit și fără taxă,

pentru toată lumea și pentru toate utilizările (inclusiv comercial), dar îl încurajăm și noi!</p>

<p>Punerea la dispoziția publicului a datelor (ceea ce este cunoscut sub numele de <i>date deschise</i>) permite indivizilor, asociațiilor, companiilor, cercetătorilor etc. din întreaga lume să gândească și să dezvolte aplicații pentru datele la care
cu siguranță nu ne-am fi gândit niciodată.</p>



<h2 id="economic_model">Care este modelul economic al Open Food Facts</h2>

<p>Colaboratorii sunt voluntari. Contribuțiile lor sunt adunate într-o bază de date deschisă care poate fi folosită de oricine și pentru toate utilizările.
(vezi <a href="https://en.openfoodfacts.org/terms-of-use#reuse">Condiții de reutilizare</a>)</p>

<p>Oricine (inclusiv, dar nu numai, colaboratorii și creatorii de Open Food Facts) poate redistribui și/sau reutiliza datele pentru a construi site-uri web, servicii, software, aplicații mobile sau
scrierea de articole și studii. Aceștia au libertatea de a pune la dispoziție munca rezultată în mod gratuit sau de a o vinde sau de a o monetiza (e.. cu anunțuri), atât timp cât respectă condițiile de reutilizare.</p>

<p>Suntem, de asemenea, strict independenți față de industria alimentară, iar toate serviciile și programele informatice pe care le construim sunt gratuite. De exemplu, Platforma noastră pentru producători este complet gratuită, 

 și suntem cu atât mai mulțumiți cu cât credem că ar putea să îi ajute să își îmbunătățească produsele. 


<p>&nbsp;</p>
